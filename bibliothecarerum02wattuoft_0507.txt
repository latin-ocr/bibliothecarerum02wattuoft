GREGoRn vn REGISTRI vm 39. 40 (lx 16.17). 491

cibus illius susceptis, reperimuS, eum aliquantulum a verbis
avunculi huius, scilicet Parisiensis episcopi ¹, dissentire. Sed di-
versitatem ipsam diligentissime perspicienteS, cognovimus: prae-
libatum negocium inviolata iustitia non incongrue cum miseri-
cordia posse tractari. Quapropter, divino freti auxilio, censuimus:
ne ulterius hunc falsi criminis tanta dilaniaret infamia, ut prae-
sentialiter per ‘se et avunculum suum, dato supra sacratissimum
corpus beati Petri apostolorum principis iurament0, sese pur-
garet. Non enim aut cuiuslibet personae gratiam aut lucri tem-
poralis ardorem tantum valere credidimus, ut aliquis sane mentis
vir, praesertim episcopuS, spreto divini horrore iudicii, ultro
periurium tam grave velit patrare. Quocirca, dilectionem ve-
stram monenteS, ex parte beati Petri vobis praecipimus: ut prae-
fatum episcopum vestrum paterna cum veneratione suscipiatis
eique debitum honorem deserentes sicut pastori oboediatiS.
Preterea apostolica interdictione inhibemus: ne eum super illo
symoniace infamationiS, quo se purgavit, aliisve falsis criminibus
deinceps agitari, neve ipsum —- sicut mos est quorumdam, prae-
latos criminosis suspicionibus commaculare — ulterius iniuste
sollicitari permittatis3 sed eum, ut praesignavimuS, sicut patrem
spiritualem veneranteS, ostendatis vos et apostolicis iussis obe-
dientiam gerere et, ut christianos oportet, animarum vestrarum
curam habere.

VIII 40 (IX 17). Robertum Wiscardum ducem hortatur, ut, cu-

ius auxilio victoriam adeptus eit, b. Petro opituletur contra
Heinrieum I V reyem.

Gregorius episcopus servus servorum Dei R(oberto)² glo-
rioso duci salutem et apostolicam benedictionem.

Quod gesti belli proventum et adeptae victoriae palmam
nobis et Romanis notificasti, id, quod decuit, prudenti consilio
usus egisti3 ut res, quam ex voto amicorum gloriose obtinueraS,
ipsorum congratulationibus gloriosior tibi redderetur atque iocun-
dior. Oportet interea te illum alta memoria figere, cuius favore

1. Gosfridi. 2. Wiscardo.

1082

1082 ’Β

