566 GREGORn v11 EPISTOLAE COLLEGTAE. 38. 39.

1082? sumere nec post flagitium tam diu in impoenitudine manere
consilium haberetis Quapropter, paterna vos allocutione monen-
teS, ex parte beati Petri praecipimus: ut, de tanto facinore digne
satisfacienteS, praedictum fratrem nostrum archiepiscopum ad
ecclesiam suam cum honore reducere procuretis3 ac deinceps ei,
paternalem sicut decet obedientiam et reverentiam exhibentes,
obedire nullatenus detrectetis, Praecipimus etiam vobis: ut res
tam ipsius archiepiscopi quam canonicorum Sancti Mauricii¹ in
integrum restituatis3 atque legatis nostris de cetero debitam obe-
dientiam exhibenteS, et ab ipso comite excommunicato Fulcone²
et ab omnibus excommunicatis vos custodire vigilanter studeatis.
Quodsi nec his etiam mandatis salubriter obedire volueritiS, sen-
tentiam anathematis in vos confirmanteS, apostolicae ultioni vos
subiacere decernimus,

39. Richardo cardinali et abbati Massiliensi praecipit, ut eat-
communicatos ‘monachos Moissiacenses absolvam

1082? Gregorius episcopus servus servorum Dei R(ichardo) vene-
rabili sanctae Romanae ecclesiae cardinali et abbati Massiliensi
salutem et apostolicam benedictionem.

Pervenit ad nOS, quod monachos illos³, qui ecclesiam sancti
Saturnini⁴ non sine licentia proprii abbatis⁵ acceperant ac deinde,
compellente eos iussu maioris abbatis Cluniacensis ⁶, eandem di-
miserant, tua fraternitas illos, posteaquam satisfacientes exierint,
excommunicavit. Quod si ita est, non parum de prudentia tua
miramur. Unde volumus atque praecipimus: ut tam illos ab ex-
communicationis vinculo solvaS, quam et de caetero, ne tam
leviter in religiosos viros huiusmodi sententiam feraS, summo-
pere cavere procures, Quid est enim aliud, quam auctoritati
derogari, indiscrete vel temere in quasque honestas personas
auctoritatis licentia uti? Quod ut de futuro vigilanter attendas
solliciteque provideas, iterum iterumque monemus,

a. Edidit Baluzius Mis-cell. Vll (Lutetiae 1715) ρ. 127.

1. Turonensium. 2. comite Andegavensi. 3. Moissiacenses.
4. Tolosanam. 5. Hunaldi abbatis Moissiacensis. 6. Hugonis.

