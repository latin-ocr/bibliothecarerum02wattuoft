PROOEMIUM.

,ln veteri Germaniae memoria non reperitur tempus ul-
lum, quo regia potestas et constantius vehementiusque
oppugnaretur et concuteretur efficaciuS, quam cum Gre-
gorius VII pontifex RomanUS, summam omnium gentium
dominationem appetens, in primis Heinricum IV regem
validissimis ecclesiae armis persequebatur. Quare qui
gravem illam historiae nostrae partem perspicere volunt,
eos totum hunc pontificem praeclarum cognoscere et in-
genio et consiliis et factis oportere manifestum est.
Neque vero huiusmodi scientia ex aliis litterarum monu-
mentis colligi potest aut sincerior aut perfectior, quam
ex ipsius papae epistoliS, quarum ampla pars in registro
inest ab eodem pontifice vulgari iusso, Tantumque ab-
fuit, cum 'secundum hunc bibliothecae tomum Gregorio VII
destinassem, ut ex registro eas tantum seligerem episto-
laS, quae proprie ad historiam Germanicam spectant, ut
universo opere proposito, omnes etiam quaecumque extra
registrum inveniuntur papae litteras afferre satius vide-
retur. Quibus adiunxi insigne Bonithonis episcopi Su-
trini opus ad amicum, idque lectione critica dignissimum.

