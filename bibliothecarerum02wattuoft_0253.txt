GREGORII vn REGISTRI 111 21. 237

mines vult salvos facere¹ et neminem perire, nichil est, quod 1076
in nobis magis approbet, quam ut homo post dilectionem suam
hominem diligat et, quod sibi non vult fieri, alii non faciat².
Hanc itaque caritatem nos et vos specialius nobis quam caeteris
gentibus debemus, qui unum Deum, licet diverso mod0, credi-
mus et confitemur, qui eum creatorem saeculorum et guberna-
torem huius mundi cotidie laudamus et veneramur. Nam sicut
apostolus dicit: Ipse est pam nostra, qui fecit utraque unum3.

Sed hanc tibi gratiam a Deo concessam plures nobilium
Romanorum per nos cognoscenteS, bonitatem et virtutes tuas
omnino admirantur et praedicant. Inter quos duo familiares
’ nostri, Albericus et Cincius ⁴, et ab ipsa pene adolescentia in Ro-
mano palatio nobiscum enutriti — multum desiderantes in ami-
,citiam et amorem tuum devenire et de his, quae in partibus
nostris placuerit tibi, libenter servire — mittunt ad te homines
suos: ut per eos intelligaS, quantum te prudentem et nobilem
habeant, et quantum tibi servire velint et valeant. Quos magni-
ficentiae tuae commendanteS, rogamus:'ut eam caritatem, quam
tibi tuisque omnibus semper impendere desideramuS, eis pro
amore nostro et recompensatione fidelitatis praedictorum viro-
rum impendere studeaS. Scit enim DeUS, quia pure ad honorem
Dei te diligimus et salutem et honorem tuum in praesenti et
in futura vita desideramus Atque ut ipse Deus in sinum bea-
titudinis sanctissimi patriarchae Abrahe post longa huius vitae
spacia te perducat, corde et ore rogamus,

1. 1 Timoth. 2, 4. 2. Matth. 7, 12. 3. Ephes. 2, 14. 4. prae-
fectus Urbis, filius Iohannis praefecti.

EXPLICIT LIBER TERTIUS.

