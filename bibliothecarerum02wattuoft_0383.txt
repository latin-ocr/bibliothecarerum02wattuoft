GREGoRu vn REGISTm VI 30. 31. 367

tua culpa nobis negavit. Et te quidem, si vel prisci amoris me-
moria superesset vel debita matri Romanae ecclesiae (11100110 111
11101110 remaneret, non debuit aliquis aut mundanae potestatis
terror aut cuiusquam personae superstitiosus amor a conspectu
nostro retrahere. Illum vero si contra apostolicam sedem novus
arrogantiae tumor nunc erigit sive contra nos ulla libido seu
procacitas iactat, tanto gravius feremuS, quanto⁶ eum dilectione
nostra indignum 80 fecisse constiterit. Quod tamen ne illi ac-
cidat, religio tua poterit hoc modo vitare, si ei diligenter ape-
riendo et constanter admonendo consilium dederis: ne contra
matrem omnium Romanam ecclesiam quid iniustum praesumat,
neve quid a religiosa potestate alienum petulanter audeat, et ne-
que tuam neque alicuius devotionem ab apostolicae sedis visita-
tione ulterius coercere attemptet. Igitur decet fraternitatem tuam:
negligentiae suae excessus sapienter corrigere, atque ad aposto-
licam sedem quantotius properare teque ipsum nostris obtutibus,
ut optamus utque saepe mandavimuS, praesentare3 quatinus nos
de his et de aliis negociis praesentialiter conferre, atque utilitas
ecclesiae de nostro colloquio augmentum valeat Deo favente per-
cipere. Data Romae 8 Kalendas Aprilis, indictione 2.

VI 31. Provinciae clericis et laicis praecipit, ut monasterio S.
Petri in Monte-maiore ablata bona restituant.

Gregorius episcopus servus servorum Dei omnibus archi-
episcopis episcopis principibus clericis laicisque in Provincia com-
morantibus - exceptis his qui excommunicationi subiacent -—
salutem et apostolicam benedictionem.

Notum vobis omnibus esse putamUS, quod monasterium
sancti Petri, situm in loco qui Mons Maior¹ dicitur, sanctae Ro-
manae ecclesiae speciali quodam iure subiectum est et apostolicae
sedis privilegiis ex tempore longo munitum. Unde, quia nobis
pro suscepti regiminis, sollicitudine imminet ecclesiis omnibus
providere, illis praecipue debemus vigilanter prospicere, quae
Romanae apostolicaeque sedi quodammodo vicinius herent et eius

1. d.. ArelatOnSiS. a. magis excidisse videtur.

1079
Mart. 25

1079
Mart. 31

