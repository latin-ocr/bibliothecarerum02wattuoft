1073
Dec. 7

1073
Dec. 17

56 GREGORII vn REGIsTm 1 37. 38.

finem salvus erit ¹. Haec tibi, filia karissima, paucis inculcare
et iniungere statuimUS‚ ut ad boni operis executionem te prom-
ptiorem redderemus et ut dicitur currentem incitaremus: qua-
tinuS, Deo devota et bonis actibus et Dei servorum protectioni
invigilans, illam promittentis Domini mercedem valeas adipisci:
Qui recipit prophetam in nomine prophetae, mercedem prophetae
accipiet ,- et qui recipit iustum in nomine iusti, mercedem iusti
accipiet& Data Setiae³ ’ἶ Idus DecembriS‚ indictione 12.

 

Ι 38. Wratz'zlao II duci Bohemiae asserit usum mitrae, ab Alexan-
dro II eoncessum. Neqotia a Zeyatis suis non confecta
curae sibi fore.

Gregorius episcopus servus servorum Dei Wratizlao⁴ duci
Boemiae salutem et apostolicam benedictionem.

Longa iam temporis intervalla transacta sunt, ex quo et
nobilitas tua beato Petro apostolorum principi non modicae de-
votionis animum spopondit et'studium‚ et tibi in apostolica sede
inter ceteros principes larga benignitaS, prae multis etiam sin-
gularis et egregia fuit astricta caritas. Cuius rei fidem et indi-
cium ex benevolentia domini et antecessoris nostri Alexandri pa-
pae satis percepisse poteS‚ qui petitionibus tuis non unquam
sine sua et filiorum sanctae Romanae ecclesiae sollicitudine et
labore condescendit, et ad signum intimae dilectioniS‚ quod laicae
personae tribui non consuevit, mitram quam postulasti direxit.
Neque vero nos in nostris temporibus tantae dilectionis gratiam
providente Deo labefactari volumus3 immo si quid est, in quo
comitante iustitia firmius conglutinari valeat, hoc nostra apud
Deum sollicitudo impetrare valde desiderat. At te quidem, erga
apostolicam reverentiam quam sis in votis constanS, quam in
promissis perseveranS, non modo pro dignitate verum etiam pro
salute tua fideliter oportet attendere3 scriptum est enim: Vovete,
et reddita Quae autem illa⁶ vel qualia sint, a tui ipsius con-
scientia satis te commonitum esse putamus, Causas vero et

1. Matth. 10, 22. 2. Matth. 10, 41. 3. Sezze, a Signia ad meri-
diem. 4. Π. 5. Ps. 75, 12. 6. promissa.

