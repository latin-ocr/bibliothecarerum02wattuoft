GREGoRn vn REGISTRI 11 39. 153

tamen hoc tantum decus et tam excelsi gloria sacerdotii ex inopia
rerum temporalium et diminutione potestatis suae adeo vilescit
et a competenti statu honoris sui penitus corruit, ut tanta te-
nuitas rerum nec simplicem episcopatus sedem condecere aut
eius necessitatibus sufficere posse videatur. Unde vos tanti be-
neficii divinae munificentiae ingratos et immemores esse depre-
hendimus3 timentes: ne, quasi degeneres filii divitias et heredi-
tatem nobilissimae matris vestrae, videlicet Gra'densis ecclesiae,
dissipantes, inde obscuriores efficiamini, unde post apostolicam
sedem omnibus„ quae sunt in occidente, gentibus clariores exti-
tistis. Nos equidem meminimuS, Dominicum¹ patriarcham beatae
memoriae, antecessorem huius ², propter nimiam egestatem locum
deserere voluisse. Et hic quidem pari necessitate dicit se circum-
ventum esse. Quapropter sicut karissimos filios vos admone-
mus: ut, memores pristinae nobilitatis et gloriae, collatum vobis
honorem et apostolicae sedis erga vos benevolentiam ulterius
non negligatis3 sed, convenientes in unum, qualiter ante signati
patriarchatus dignitatem debita cum veneratione et rerum tem-
poralium amplificatione sustentetis et cum Dei adiutorio ad cul-
men suae celsitudinis relevetiS, communi consilio pertractetis
Indicavit quidem nobis hic confrater noster patriarcha, te ducem
et plerosque vestrum quam optimam super hac re habere volun—
tatem. Propter quod et fiducialius ad explendum opus boni pro-
positi vestram exhortari incipimus dilectionem. Quicquid igi-
tur inde inter vos consultum et constitutum fuerit, nobis per
litteras aut certos nuntios quantocius renunciate. Quoniam, si
pro gloria et nobilitate tam vestri quam prefati loci et sacer-
dotii aliquid statueritiS, ut aequum est, pro meritis vestris gra-
tulabimur3 sin vero aliqua minus honesta vos occasio retraxerit,
procul dubio tanti ministerii nomen inter vos vilescere et debito
honore privari nonpatiemur. Data Romae 2 Kalendas Ianuarii,
indictione 13.

1. HI, patriarcham Gradensem. 2. Dominici IV.

 

1074
Dec. 31

