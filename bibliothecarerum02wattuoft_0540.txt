1074
Man.

1074
Mart.

524 GREGORII vn EP1s'r0LAE COLLECTAE. 3. 4.

strarum immo sanctorum patrum constitutionum, populus nullo
modo eorum officia recipiat3 ut, qui pro amore Dei et officii
dignitate non corriguntur, verecundia seculi et obiurgatione po-
puli resipiscant. Studeat igitur fraternitas tua sic se in his
rebus nobis cooperatricem exhibere, sic crimina ista de aeccle-
siis tuis radicitus evellere, quatinus boni pastoris meritum apud
Deum valeas obtinere et Romana aecclesia de te sicut de karis-
simo fratre et studioso cooperatore debeat gaudere.

4. Wezelino archiepiscopo Maydeburqensi siqnificat, in synodo
de simoniacis et fornicatoribus quid statutum siff.

Gregorius episcopus servus servorum Dei Madeburgensi ar-
chiepiscopo1 salutem et apostolicam benedictionem.

Cum, apostolica auctoritate et veridicis sanctorum patrum
sententiis incitati, ad eliminandam symoniacam heresim et pre-
cipiendam clericorum castitatem pro nostri officii debito exar-
simuS‚ tibi, cui est clerus et populus amplissime dilatatuS, cui
preterea plures et late dispersi suffraganei sunt, hoc obedientie
munus iniungere decrevimus: ut tam per te quam per coadiu-
tores tuos hoc Romane ecclesie decretum universo clero studio-
sius inculcares et inviolabiliter tenendum proponeres. Qua dc
re etiam tibi speciales litteras cudere bulla nostra impressas
collibuit; quarum fultus auctoritate, tutius animosiusque preceptis
nostris obtemperares et de sanctuario Domini symoniacam here-
sim et fedam libidinose contagionis pollutionem expellas.

Unde non ab re tibi scribendum fore arbitrati sumne, nos
iuxta auctoritatem sanctorum patrum in nostra synodo senten-
tiam dedisse: ut hi, qui per simoniacam heresim, hoc est inter-
ventu precii, ad aliquem sanctorum ordinum gradum vel officium
promoti sunt, nullum in sancta ecclesia ulterius ministrandi lo-
cum habeant3 illi quoque, qui ecclesias datione pecunie obtinent,
omnino eas perdant, ne deinceps vendere vel emere alicui liceat3
sed nec illi, qui in crimine fornicationis iacent, missas celebrare

a. Ex cod. bibliothecae Monacensis, Tegerns. 1411 fol. 254.
1. Wezclino.

