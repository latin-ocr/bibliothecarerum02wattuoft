606 BONITHONIS AD AMTOUM Lm. 1

penarum genera mortem invenienteS, aeternam vitam lucrati sunt.
Quorum alii stipitibus suspensi, alii variis cruciatibus perempti,
alii capite truncati, alii vivi excoriati, alii flammis concremati,
alii fluminibus necati, alii vectibus perforati, alii vivi defossi,
alii luminibus privati, alii membris ceteris debilitati, alii secti,
alii lapidati, alii vincula et verbera experti, insuper et carcereS,
circuierunt in melotis et in pellibus caprinis ¹. Hos ad tam pre-
claram gloriam perduxit pontificalis apex. Qui quamviS, pene
toto orbe iam diffusuS, quod verbis predicabat, ostendebat ex-
empIiS, tamen precipue Romanus christianorum episcopatus ⁸. Qui,
a beato Petrob apostolorum principe sumens exordium, per trecen-
tos⁶ ferme annos usque ad pii Constantini tempora continuis bello-
rum successibus diebus noctibusque cum antiquo hoste decertanS,
triginta tribus vicibus² de eodem veternoso serpente3 triumphanS,
non ¹ante desiit tolerando certare, subiciens sibi principatus et
potestateS, quam ipsum Romani imperii ducem⁴ christianae sub-

iceret religioni.
EXPLICIT LIBER PRIMUS

INCIPIT SECUNDUS.

306—337 Igitur Constantino a Silvestro sanctae Romanae aecclesiae
episcopo baptizato5 et ab eodem imperiali diademate sublimato,
clausa sunt templa, reseratae sunt aecclesiae, cepit ind parietibus
depingi imago Salvatoris et e publico deici imago IoviS, cepe-
runt altaria erigi et simulacra deici, reddita est pax in toto orbe
aecclesiis3 quamvis non longo tempore duratura.

Nam eiusdem pii principis tempore surrexit ArriuS, maxi-

a. episcopatus (e'p‘atus) scripsi pro senatus cod. b. Petro addidi. c. du-
centos cod. d. in addidi.

1. Hebr. 11, 37: „circuierunt — caprinis α. 2. Silvester I enim
(314—335) in pontificum Romanorum serie fuit tricesimus tertius. Of. Bo-
nithonis Decreti L. III 55 (ap. Mai Novae patrum bibliothecae VH m p. 28):
„Romanorum pontificum exempla, qui a beato Petro usque ad pii Constan-
tini tempora 33 numero vicibus sibi invicem succedentes mori non timue-
runt, quam diu ipsum Romani nominis principem christianae submisere
religioni“. 3. diabolo. 4. Constantinum Magnum. 5. Of. Bonithonis
Decret. L. IV c. 94 ap. Mai Novae patrum bibliothecae T. VH 111 p. 39.

