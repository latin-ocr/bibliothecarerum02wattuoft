166 GREGORII vn REGISTRI 11 50.

1075 nunciavit. De quorum vita et conversatione eum interroganteS,

1⁸⁰⁰& alia omnia, praeter quod de concubinis nati erant, bona satis et
honesta accepimus, Et quia venerandi canones ad sacerdotii gra-
dum tales provehi contradicunt, probare eos non satis cautum
fore putavimuS, ne quicquam a nobis contrarium sanctis patribus
in exemplum et auctoritatem posteris relinquatur. Solet enim
sancta et apostolica sedes pleraque considerata ratione tolerare,
sed nunquam 111 suis decretis et constitutionibus a concordia ca-
nonicae traditionis discedere. Quapropter noverit dilectio tua,
nos ita consuluisse et praecepisse episcopo: ut ipse, quantum·
possit episcopali officio in spiritualibus insistens et auxilia com-
provincialium episcoporum petenS, ad peragendas exteriores et
interiores curas talem clericum in ecclesia constituat, qui ad tan-
tam procurationem providus et, si res postulaverit, ad perci-
piendam episcopalis officii dignitatem et ordinem sit idoneus3
quo per annum unum aut amplius in ecclesia consistente, si
divina clementia interim episcopo vires corporis et⁴ sanitatem
reddiderit, sicut iustum est, ipse in loco suo super dominicum
gregem vigilans consistat3 si vero infirmitas et debilitas corporis
sui adaucta fuerit et administrationem commissae sibi curae ne-
quaquam exequi poterit, tunc demum, si illius vita mores et
disciplina probabilis fuerit, apostolicae sedi eius³ tuis et episcopi
litteris nec non sub testimonio cleri eiusdem ecclesiae denuncietur3
et de ordinatione ecclesiae deliberato consilio certa vobis ct sa-
lubris annuente Deo responsio dabitur. Verum haec nequaquam
tam absolute dixissemUS, nisi quod episcopO, se excusanti et im-
pedimentum suae infirmitatis proponenti, fraternae compassionis
auditum denegare non potuimus. Haec igitur, dilecte fili, pru-
denter considera et ad observanda nostra monita episcopum, quan· .
tum potes, adiuva3 quatenus et tu a beato Petro apostolorum
principe ad regendum tibi commissum populum adiuvari, eiusque
meritis, a peccatorum tuorum vinculis absolutuS, aeternae bea-
titudinis gloria in regno Christi et Dei merearis perfrui. Data
Romae 9 Kalendas Februarii, indictione 13.

a. conversatio excidisse videtur.

